## Задача 1

От командния ред се подава име на изображение в `bmp` формат. Конвертирайте изображението в grayscale.

Използваме следната формула за конвертиране на RGB пиксел до Grayscale такъв:

`Color = 0.21*Red + 0.72*Green + 0.07*Blue`

`BMP` изображенията имат следния формат:

### Метаданни

Тези които ни трябват на нас са:

- От позиция 2 - 4 байта - размер на файла (в байтове) (`size`)
- От позиция 10 - 4 байта - позиция, на която започва съдържанието на изображението (`start`)
- От позиция 18 - 4 байта - ширина на изображението (`columns`)
- От позиция 22 - 4 байта - височина на изображението (`rows`)

### Съдържание на изображението

Започвайки от позиция `start`:

- имаме `rows` реда
- всеки ред има `columns` пиксела
- всеки пиксел се състои от 3 байта - синьо, зелено, червено (стойности между 0 и 255)
- всеки ред има padding, така че броя на байтовете в реда да се дели на 4 (всичко от padding-а се игнорира при визуализиране на изображението)

## Задача 2

Да се дефинира структура ChessPosition, описваща коректна позиция на фигура върху шахматна дъска (‘A’-‘H’, 1-8). Да се дефинира абстрактен клас ChessPiece, описващ шахматна фигура със
следните операции:

- ChessPosition getPosition (): Дава позицията на фигурата на дъската
- [подходящ тип] allowedMoves (): Дава списък с всички възможни позиции, до които дадена фигура може да достигне с един ход
- bool wins (ChessPosition): Проверява дали фигурата “владее” дадена позиция, т.е. дали позицията е в списъка с възможни ходове на фигурата
- Да се дефинират класовете Rook и Knight, наследници на ChessPiece,описващи съответно шахматните фигури топ и кон.
