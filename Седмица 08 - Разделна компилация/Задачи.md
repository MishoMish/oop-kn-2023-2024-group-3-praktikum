# Задачи - Разделна компилация

---

## Task 1

Да се напишат слецните класове - разделна компилация:

- Учен - всеки учен има име, длъжност, заплата и колко пари печели за университета с труда си за един ден.
- Университет - в него има учени
  > Академичните длъжности са: **асистент, главен асистент, доцент, професор**\_

Напишете функции, които да позволяват следните действия:

- Да се назначи учен.
- Да се уволни учен.
- Учен да се повиши (сменя си длъжността и заплатата, _за улеснение приемаме, че разликата в заплатите между всички длъжности е 100лв._)
- Да се намалят заплатите на всички учени на дадена длъжност.
- Да се съкратят всички учени на дадена длъжност.
- Да се сметне печалбата (_profit_) на университета за един месец (брутен приход (_income_) минус разходите (_expenses_))
- Да се изведат на конзолата всички служители и печалбата на университета.

## Task 2

Да се напишат следните класове - разделна компилация:

- Вафла - марка, грамаж, цена на едро, цена за краен клиент
- Магазин за вафли - масив от вафли, максимален брой вафли, приходи до момента, разходи до момента

Напишете функции, които да позволяват следните действия:

- Продава се вафла.
- Поръчват се вафли от склада на дадена марка.
- Показва колко вафли има от дадена марка или даден грамаж
- Показва печалбата до момента.

## Task 3

Да се напишат следните класове - разделна компилация:

- Студент - всеки студент има имена, факултетен номер, специалност и общ брой получени кредити.
- Специалност - специалността съдържа всички студенти, които са записани в нея.
- Предмет - всеки предмет си има заглавие, име на преподавател, специалност, на която се преподава и брой кредити, които носи.
- Университет - в университета има специалности и предмети, които се преподават.

Напишете функции, които да позволяват следните действия:

- Студент да бъде приет в дадена специалност.
- Една специалност да "изкара" даден предмет.
- Една специалност да "изкара" даден предмет, като произволни студенти са "скъсани".
- Един студент да може да премине от една в друга специалност, стига да има натрупани 30 кредита.
- Един студент да завърши - това се случва автоматично, след като натрупа 180 кредита.
- Да се изведе на конзолата съдържанието на университета.
